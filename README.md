# veribilimiblogyazisi

Biyolojik Veri Bilimi

Dünyada geleceğin mesleği olarak adlandırılan “Veri Bilimci” nin, her geçen gün önemi ve gerekliliği artmaktadır. Disiplinler arası bir dal olan Biyolojik veri bilimi, oldukça geniş bir uygulama sahasına sahip olup temel olarak sağlık ve diğer biyolojik bilimlerde üretilen büyük verilerin düzenlenmesi, işlenmesi ve anlamlandırılması olarak tanımlanabilir. 
Teknolojinin sunduğu imkânlar yardımıyla, biyoloji ve sağlık alanında toplanan her tür bilginin yine biyoloji ve sağlık alanında yararlı ve kullanışlı hale getirilmesi için,
Karmaşık bilgiden anlamlı sonuçlar elde etmeye yönelik bilimsel adımları bilen,
Veri temizleme ve düzenleme yapabilen,
Veriyi görselleştirebilen, farklı metotlarla tanımlamayan ve veri içindeki örüntüleri ortaya çıkarabilen,
Veri analiz aşamalarını bilen,
Veri analizi için temel yöntemleri bilen,
Tez veya lisans eğitimi ile uyumlu alanlarda yeni geliştirilen veri bilimi yöntem ve yaklaşımlarını bilen ve uygulayan,
Farklı disiplinleri çeşitli açılardan kolay anlayabilen ve iletişim kurabilen,
veri bilimcilerin var olması oldukça önemli bir husustur.
Veri bilimi her alanda olduğu gibi Biyoloji alanında da oldukça önemli bir yere sahiptir. Genellikle ismi Biyoinformatik olarak geçer. Biyoinformatik, biyologların ilgisini çeken her türlü veri ile ilgilenir. Biyoinformatisyenler (ya da hesaplamalı bilimciler) istatistik, fizik, malzeme bilimi, yazılım mühendisliği gibi çok çeşitli nicel alanlardan bilgiyi indirme, yönetme ve sunmanın ötesine geçmektedir. Biyolojik süreçlerin kavranması geliştikçe ve genişledikçe, hesaplama biyolojisi ve biyoinformatiğin geleneksel biyoloji, matematik ve bilgisayar bilimleri kesişiminden gelişmiş olması şaşırtıcı değildir. Verilerinizi anlamak veya görselleştirme araçları olmadan bir noktaya ulaşmak zordur. Biyolojik bilgileri anlamak için çapraz kesitlerin veya karmaşık çok değişkenli verilerin alt kümelerinin düzenli olarak çıkarılması gereklidir. Verileri açık, esnek bir biçimde kaydettikten sonra, bir sonraki aşama sizin için neyin gerekli olduğunu çıkartıp görselleştirmektir. Burada da biyoinformatik ile ilgilenenler oldukça yarar sağlamaktadır.
